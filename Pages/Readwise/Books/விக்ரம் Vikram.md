# விக்ரம் / Vikram

![rw-book-cover](https://m.media-amazon.com/images/I/610r0+Bi1TL._SY160.jpg)

## Metadata
- Author: [[சுஜாதா / Sujatha]]
- Full Title: விக்ரம் / Vikram
- Category: #books

## Highlights
- சிங்க இலச்சினையுடன் பல மாரிக் காலங்களைப் பார்த்திருந்தது அந்தப் பெயர் பலகை. அதில் ‘பாரத் சர்க்கார் பாதுகாப்பு மந்திரி சபை ப்ராஜெக்ட் அக்னி புத்திரன்’ என்று ஆங்கிலத்திலும் இந்தியிலும் மற்ற மொழிகளிலும் எழுதியிருக்க, ‘இந்த எல்லையை மீறிச் செல்பவர்கள் கைது செய்யப்படுவார்கள்’ என்று எச்சரிக்கையும் தனிப்பட்டு எழுதியிருந்தது. இதைப் படிக்கத் தெரியாத, இதைப் பற்றி எந்தவிதப் பயமும் இல்லாமல் ஒரு கருங்குருவி அதன் மேல் உட்கார்ந்துகொண்டிருக்க, தூரத்தில் ஒரு பெரிய லாரி ‘ஏதோ ஒன்றை’ மெல்ல இழுத்துக்கொண்டு வருவது தெரிந்தது. ஏதோ ஒன்று என்றுதான் அதைக் குறிப்பிட வேண்டியிருக்கிறது. கான்வாஸ் துணி மூடி இறுகக் கட்டியிருந்தது. அதன் முன்புறம் ஒரு காவல் ஜீப்பும் பின்புறம் ஒரு காவல் ஜீப்பும் அது ஏதோ அலட்டிக்கொள்ளவேண்டிய சமாசாரம் என்பதைத் தெளிவாக்க, ஜீப்புகளில் வந்த ராணுவ ஜவான்களும் தீவிர முகத்துடன் வர, அந்த வண்டித் தொடர், வேலியை நெருங்கியபோது தடுப்பில் நிறுத்தப்பட்டது. ஒரு ஜவான் குதித்து இறங்கி அங்கு வந்த ராணுவ அதிகாரிக்கு சல்யூட் அடித்துவிட்டுக் காகிதங்களைக் காட்ட அவர் அதைப் பரிசீலித்துவிட்டு ‘எல்லாம் சரியா இருக்குதில்லை?’ ‘எஸ் சார்!’ ([Location 87](https://readwise.io/to_kindle?action=open&asin=B08HD9NTML&location=87))
    - Tags: [[blue]] 

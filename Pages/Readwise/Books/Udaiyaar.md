# Udaiyaar

![rw-book-cover](https://m.media-amazon.com/images/I/81k-MC9kQQL._SY160.jpg)

## Metadata
- Author: [[Balakumaran .]]
- Full Title: Udaiyaar
- Category: #books

## Highlights
- நான் இல்லாத இடத்தில் உன் அறிவும், அழகும், திமிரும். எதற்கும் பயன்படாது' என்பதை இறைவன் சுந்தரமூர்த்தி நாயனார் சரித்திரத்தின் மூலம் நமக்குச் சொல்கிறார். ([Location 2844](https://readwise.io/to_kindle?action=open&asin=B07GTBLLZ9&location=2844))
- ஆக, உன் கலையும், உன் அழகும், உன் அறிவும், உன் திமிரும் நல்ல விஷயங்களுக்குப் பயன்படுவதுதான் முக்கியமே ஒழிய, வெறும் ஆட்டத்திற்கு அல்ல. வெறும் மனித இச்சைகளைத் தீர்ப்பதற்காக அல்ல. மனிதர்கள் இங்கு உண்மையாக எதைக் கற்றுக் கொள்ள வேண்டுமோ - அதை நீ கற்றுக் கொண்டு, மற்றவருக்கும் கற்றுக் கொடுப்பதே உன்னுடைய அழகுக்கும் அறிவிற்கும் நீ செய்கிற மரியாதை..." ([Location 2861](https://readwise.io/to_kindle?action=open&asin=B07GTBLLZ9&location=2861))
- "எவன் தோற்றுப் போய் சிதறுண்டு கிடக்கிறானோ, எவன் வாழ்க்கையில் அடிவாங்கி அழுகிறானோ - அவனுக்குள்தான் வேகமான வைராக்கியம் பிறக்கும். மனதில் அதிருப்தி ஏற்படும் வரை, உலக வாழ்க்கையில் நசுங்கி வேதனைப்படும்வரை கடவுள் பற்றிய சிந்தனை எவருக்கும் வராது. வெற்றிகள் உங்களுக்கு மயக்கத்தைக் கொடுத்து, கடவுளிலிருந்து அப்பால் அழைத்துப் போய்விடும். 'நான் செய்தேன். என்னால் முடியும்' என்கிற அகங்காரத்தைக் கொடுக்கும். அகங்காரம் வளர வளர, உங்களைச் சுற்றியுள்ள மனிதர்களைக் கூட நீங்கள் அறிய முடியாமல் போய் விடுகிறீர்கள்." ([Location 4405](https://readwise.io/to_kindle?action=open&asin=B07GTBLLZ9&location=4405))
- மனதை ஒருமுகப்படுத்தி உள்ளுக்குள் ஆழ அமிழ்ந்துவிடுவது என்கிற ஒரு தந்திரம்தான் உண்டு. எவன் ஒருவன் மனதை ஒருநிலைப்படுத்தி, தனக்குள் அமிழ்ந்து தானற்றுப் போகிறானோ - அவனுக்குச் சகல கலைகளும் கைகூடும். ([Location 4432](https://readwise.io/to_kindle?action=open&asin=B07GTBLLZ9&location=4432))
- ஏன் தெரியுமா... தானற்றுப் போகிற மனதிற்கு எது பற்றிய அபிப்ராயமும் இருக்காது. அது வெள்ளையாக இருக்கும். வெள்ளையான விஷயத்தில் சுற்றுப்புறச் சூழ்நிலையும், எதிரே வருகின்ற மனிதரின் மனமும், நடை, உடை, பாவனையும் ஏகப்பட்ட விஷயங்களைச் சொல்லும். அது தவிர - சூட்சுமமாக பல்வேறு விஷயங்கள் உள்ளுக்குள் பூரிக்கும். அப்படி பூரிக்கின்ற விஷயத்தை மிகச் சாதாரணமாக எடுத்துக்கொண்டு, மிகச் சாதாரணமாக அந்த மனிதர்கள் வெளியிடுவார்கள். உலகத்தில் பல்லாயிரக் கணக்கான தந்திரங்கள் இல்லை. உன்னுள் நீ அமர்வதே மிகப் பெரிய தந்திரம். அப்படி உள்ளுக்குள் அமர்ந்தவனுக்கு என்ன விதை எங்கே முளைக்கப் போகிறது என்று தெரியும். பூமி எப்போது நடுங்கும் என்று தெரியும். யாருக்கு, எந்த இடத்தில் ருத்ர பூமி விதிக்கப்பட்டிருக்கிறது என்று தெரியும். இவற்றில் எது தெரிந்தாலும் அதைப் பற்றி அவன் எந்த அபிப்ராயமும் கொள்வதில்லை. ([Location 4436](https://readwise.io/to_kindle?action=open&asin=B07GTBLLZ9&location=4436))
- எதைப் பற்றியாவது அபிப்ராயம் கொள்ளும்போது, அந்த அபிப்ராயம் கண்ணைத் தூசு போல் மறைக்கிறது. அபிப்ராயத்தின் மீது அபிப்ராயம் விழுந்து உண்மையைப் பார்க்க மனது மறந்து போகிறது. தனக்குள் உள்ளவன் அபிப்ராயங்கள் கொள்வதில்லை. அவன் சுத்தமாக எப்போதும் எந்தக் கரையுமின்றி வெளிச்சமாக இருக்கிறான். வெளிச்சம் அவனுக்குச் சகல விஷயத்தையும் காட்டிக் கொடுக்கிறது." ([Location 4451](https://readwise.io/to_kindle?action=open&asin=B07GTBLLZ9&location=4451))
- மாமன்னர் பராந்தகருக்கு மூன்று பிள்ளைகள். முதல்வர் ராஜாதித்தர். இரண்டாமவர் என் புருஷன் கண்டராதித்தர். மூன்றாமவர் அரிஞ்ஜெயன். ([Location 6069](https://readwise.io/to_kindle?action=open&asin=B07GTBLLZ9&location=6069))
- பல்லவர்களுக்காக விஜயாலயச் சோழன் போரிட, பல்லவர்கள் சோழ தேசத்தை விஜயாலயச் சோழனிடம் கொடுத்து விட்டுப் போனார்கள். அதற்குப்பிறகு பராந்தகர் ஆட்சி செய்தார். அதற்குப் பிறகு ஆதித்த சோழர் ஆட்சி செய்தார். அதற்குப் பிறகு பராந்தகர். பராந்தகருக்கு மூன்று மகன்கள். முதல் மகன் ராசாதிராசன். இரண்டாவது மகன் கண்டராதித்தர். பிறகு மூன்றாவது அரியணை ஏறியது அரிஞ்சயர். அரிஞ்சயருடைய மகன் சுந்தர சோழர். சுந்தர சோழருக்குப் பிறகு கண்டராதித்தருடைய மகன் மதுராந்தகன் என்கிற உத்தம சோழர் ஆட்சி செய்ய, இப்போது சுந்தர சோழருடைய மகனான அருண்மொழி என்னும் ராஜராஜர்... உங்களுக்கு சோழ சரித்திரம் புரிகிறதா..." என்று பிரியமாய் கேட்க, அந்த இளைஞர்கள் 'ஆம்' என்று தலையாட்டினார்கள். ([Location 10452](https://readwise.io/to_kindle?action=open&asin=B07GTBLLZ9&location=10452))
- தமிழ் கூறும் நாகரிகத்தை உலகுக்குச் சொல்லப்போகிற காரியம். கணிதத் திறமையை, கலைத்திறமையை, ஆராய்ச்சி மனப்பான்மையை, எழுத்தை, படிப்பை, நாகரிகத்தின் பேச்சை, சொல்லை, செயலை, தத்துவத்தை, கடவுள் தேடலை உலகுக்குச் சொல்லுகின்ற காரியம். ([Location 10600](https://readwise.io/to_kindle?action=open&asin=B07GTBLLZ9&location=10600))
